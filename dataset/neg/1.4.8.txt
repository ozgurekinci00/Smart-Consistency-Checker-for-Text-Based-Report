Ölçüt 1.4’e göre öğrencileri ders ve kariyer planlaması konularında yönlendirecek danışmanlık hizmeti verilmelidir. 
İncelenen dokümanlar ve yapılan görüşmelerde, bu amaca göre yürütülen aktif danışmanlık hizmetinin, toplam 767 lisans öğrencisi için, 8 öğretim üyesi ile birlikte 9 araştırma görevlisi tarafından verildiği görülmüştür. Özdeğerlendirme Raporunda (ÖDR) belirtilen aktif danışmanlık çalışmaları olarak yapılan ders dışı danışmanlık çalışmaları formları incelenmiş ve formların standardize edildiği görülmüştür. Ayrıca, bir öğretim görevlisinin öncülük ettiği Öğrenci Komisyonunun bu formları düzenli olarak analiz ettiği, gerekli iyileştirmelerin ve desteğin vakit kaybetmeden verildiği görülmüştür. Mevcut durumda sürecin başarıyla işletildiği de görülmüştür. Ancak, araştırma görevlilerinin süreçte önemli bir rol alması sebebiyle, bu hizmetin standart olarak sürdürülebilirliği gözden geçirilmelidir. Bu nedenle Ölçüt 1.4 için _ bildirimi yapılmıştır.