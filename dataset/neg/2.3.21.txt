Ölçüt 2.3’e göre, eğitim amaçlarına ulaşıldığını belirlemek ve belgelemek için kullanılan bir ölçme ve değerlendirme süreci kurulmuş ve işletiliyor olmalıdır. Bu süreç yardımıyla program eğitim amaçlarına ulaşıldığı kanıtlanmalıdır. 
Ziyaret esnasında bir ölçme ve değerlendirme sürecinin var olduğu ve işletildiği görülmüştür. Ancak ölçümün sadece mezun öğrencilerle ve staj yeri işverenleri ile yapılan anketlere dayandırıldığı ve 2013 yılından bu yana da anketlerin sınırlı sayıda mezuna erişilerek yapıldığı görülmüştür. Bu anketlerin program PEA’ların bir kısmı ile program çıktılarını ölçmeye yönelik olduğu değerlendirilmiştir. Bu çalışmalar, program eğitim amaçlarına ulaşıldığını göstermektedir. Ancak, bu ölçme ve değerlendirmenin dayandığı anketlerin ve diğer çalışmalardan sınırlı miktarda veri toplandığı, ayrıca staj yeri işverenleri ile yapılan anketlerin mevcut öğrenciler ile ilgili olup PEA’lara ulaşımı ölçmek için kullanıma uygun olmadığı değerlendirilmiştir. Ayrıca 3-5 yıldan daha önceki mezunlarla yapılan anketler de PEA’lara ulaşımı ölçmek için uygun olmayacaktır. Bu nedenlerle Ölçüt 2.3için _ bildirimi yapılmıştır.
